<?xml version="1.0" encoding="Shift_JIS"?>
<!DOCTYPE html PUBLIC "-//W3C//DTD XHTML 1.1//EN"
    "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="ja" >
<head>
	<meta http-equiv="Content-Type" content="text/html;charset=Shift_JIS" />
	<meta http-equiv="content-style-type" content="text/css" />
	<link rel="stylesheet" type="text/css" href="../../aozora.css" />
	<title>西周 靈魂一元論</title>
	<script type="text/javascript" src="../../jquery-1.4.2.min.js"></script>
  <link rel="Schema.DC" href="http://purl.org/dc/elements/1.1/" />
	<meta name="DC.Title" content="靈魂一元論" />
	<meta name="DC.Creator" content="西周" />
	<meta name="DC.Publisher" content="青空文庫" />
</head>
<body>
<div class="metadata">
<h1 class="title">靈魂一元論</h1>
<h2 class="author">西周</h2>
<br />
<br />
</div>
<div id="contents" style="display:none"></div><div class="main_text"><br />
　靈魂爲質。純一無雜。性能感動、而好伸、名曰感性。及其稟化、而與現身相結合。此感性、得覺作二性之資。以爲身國之主宰、而能與外界庶物相交。故感性、與覺作二性相待、而爲用者。名之謂心。是通動性而同焉。<br />
　然而、此心雖能應庶物、而無窮。然至内部體機、榮養此心魂、與此躯幹者、則無一相關焉。是通植性而同焉。<br />
　又此心、雖能接外界、以引榮養此幹躯之資。然至外物供資之性、則亦無一相關焉。是通質性而同焉。<br />
　然則、靈魂爲身國活體之主宰、而能與外界庶物、相交、其道何如。<br />
　曰、靈魂與外界庶物相交。應其三性。取以供榮養身躯之資。名之謂生。然天機既毀。靈魂捐舍。是人、通動性而同者、名之曰死。<br />
　唯人之靈魂、殊稟帝之特准。能同類相扶。以宰制萬物。其道百出不測。然約之、則歸靈魂之徳、心意之用。性理之學、所以爲開論場也。<br />
　曰、然則靈魂有形邪。曰、有。凡兩間之象、不實則虚。不容中立。既曰、有靈魂、則必有實質。然微之微、顯微之鏡、不能視之。至精之秤、不能量之。故言精神。言魂氣。所以別乎實質之踈者也。然其爲實在、不可疑矣。汝若疑其實在、則使汝疑者即是也。然若其形状、則不可得而知。唯謂之圓體者、頗近理。<br />
　曰、靈魂寓於活體、何部位也。曰、在動性之大者、則頭腦爲之舍。而覺性之官具、多羅列其近傍、作性之官具、多排布遠裔。以供感受發動之命令矣。<br />
　曰、靈魂所以始、又所以終何如。曰、其始創也、帝錫也。人知、未及以知之矣。其終滅也、亦帝意也。人力、無如之何而己。唯推理而測之。觸類而長之。靈魂寓身躯。身躯死、則靈魂脱離。若覺作二性、毀壞歸於元質。唯靈魂、則固既爲元質。故一始之後不滅。或入顯界、或沒冥界。輪<img src="../../../gaiji/2-12/2-12-11.png" alt="※(「廴＋囘」、第4水準2-12-11)" class="gaiji" />無端、唯帝之命。雖然、造之者、能毀之。既爲帝錫、則與奪惟命。<br />
　蓋靈魂爲物。當受化之際。例與覺性相絶。是以、吾人、既不能知前身、又何依以知後身。唯依理而推之、引類而演之。若吾人現在之生、既爲第三化、則不可斷曰、死後無化矣。況若靈魂之感性與物質之眞性、其理間不容髮乎。然論之者、非此書之本旨。將於後篇、論述此感性之一元、爲何作用焉。（明治三年頃稿）<br />
<br />
<br />
<br />
</div>
<div class="bibliographical_information">
<hr />
<br />
底本：「西周哲學著作集」岩波書店<br />
　　　1933（昭和8）年10月20日第1刷発行<br />
※底本のテキストは、著者自筆稿によります。<br />
入力：岩澤秀紀<br />
校正：フクポー<br />
2017年12月26日作成<br />
青空文庫作成ファイル：<br />
このファイルは、インターネットの図書館、<a href="http://www.aozora.gr.jp/">青空文庫（http://www.aozora.gr.jp/）</a>で作られました。入力、校正、制作にあたったのは、ボランティアの皆さんです。<br />
<br />
<br />
</div>
<div class="notation_notes">
<hr />
<br />
●表記について<br />
<ul>
	<li>このファイルは W3C 勧告 XHTML1.1 にそった形式で作成されています。</li>
	<li>「くの字点」をのぞくJIS X 0213にある文字は、画像化して埋め込みました。</li>
</ul>
</div>
<div id="card">
<hr />
<br />
<a href="JavaScript:goLibCard();" id="goAZLibCard">●図書カード</a><script type="text/javascript" src="../../contents.js"></script>
<script type="text/javascript" src="../../golibcard.js"></script>
</div></body>
</html>
