<?xml version="1.0" encoding="Shift_JIS"?>
<!DOCTYPE html PUBLIC "-//W3C//DTD XHTML 1.1//EN"
    "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="ja" >
<head>
	<meta http-equiv="Content-Type" content="text/html;charset=Shift_JIS" />
	<meta http-equiv="content-style-type" content="text/css" />
	<link rel="stylesheet" type="text/css" href="../../aozora.css" />
	<title>陳壽 魏志倭人傳</title>
	<script type="text/javascript" src="../../jquery-1.4.2.min.js"></script>
  <link rel="Schema.DC" href="http://purl.org/dc/elements/1.1/" />
	<meta name="DC.Title" content="魏志倭人傳" />
	<meta name="DC.Creator" content="陳壽" />
	<meta name="DC.Publisher" content="青空文庫" />
</head>
<body>
<div class="metadata">
<h1 class="title">魏志倭人傳</h1>
<h2 class="author">陳壽</h2>
<br />
<br />
</div>
<div id="contents" style="display:none"></div><div class="main_text"><br />
倭人在帶方東南大海之中、依山島爲國邑。舊百餘國。漢時有朝見者、今使譯所通三十國。從郡至倭、循海岸水行、歴韓國、乍南乍東、到其北岸狗邪韓國七千餘里。始度一海千餘里、至對馬國、其大官曰卑狗、副曰卑奴母離、所居絶島、方可四百餘里、土地山險、多深林、道路如禽鹿徑、有千餘戸、無良田、食海物自活、乘船南北市糴。又南渡一海千餘里、名曰瀚海、至一大國、官亦曰卑狗、副曰卑奴母離、方可三百里、多竹木叢林、有三千許家、差有田地、耕田猶不足食、亦南北市糴。又渡一海千餘里、至末盧國、有四千餘戸、濱山海居、草木茂盛、行不見前人、好捕魚鰒、水無深淺、皆沈沒取之。東南陸行五百里、到伊都國、官曰爾支、副曰泄謨觚・柄渠觚、有千餘戸、世有王、皆統屬女王國、郡使往來常所駐。東南至奴國百里、官曰<img src="../../../gaiji/1-14/1-14-49.png" alt="※(「凹／儿」、第3水準1-14-49)" class="gaiji" />馬觚、副曰卑奴母離、有二萬餘戸。東行至不彌國百里、官曰多模、副曰卑奴母離、有千餘家。南至投馬國水行二十日、官曰彌彌、副曰彌彌那利、可五萬餘戸。南至邪馬壹國、女王之所都、水行十日・陸行一月、官有伊支馬、次曰彌馬升、次曰彌馬獲支、次曰奴佳<img src="../../../gaiji/1-93/1-93-79.png" alt="※(「革＋是」、第3水準1-93-79)" class="gaiji" />、可七萬餘戸。自女王國以北、其戸數道里可略載、其餘旁國遠絶不可得詳。次有斯馬國、次有己百支國、次有伊邪國、次有郡支國、次有彌奴國、次有好古都國、次有不呼國、次有姐奴國、次有對蘇國、次有蘇奴國、次有呼邑國、次有華奴蘇奴國、次有鬼國、次有爲吾國、次有鬼奴國、次有邪馬國、次有躬臣國、次有巴利國、次有支惟國、次有烏奴國、次有奴國、此女王境界所盡。其南有狗奴國、男子爲王、其官有狗古智卑狗、不屬女王。自郡至女王國萬二千餘里、男子無大小、皆黥面文身、自古以來、其使詣中國、皆自稱大夫、夏后少康之子、封於會稽、斷髮文身、以避蛟龍之害、今倭水人、好沈沒捕魚蛤、文身亦以厭大魚水禽、後稍以爲飾、諸國文身各異、或左或右、或大或小、尊卑有差。計其道里、當在會稽東冶之東。其風俗不淫、男子皆露<img src="../../../gaiji/2-84/2-84-12.png" alt="※(「糸＋介」、第4水準2-84-12)" class="gaiji" />、以木緜招頭、其衣横幅、但結束相連、略無縫、婦人被髮屈<img src="../../../gaiji/2-84/2-84-12.png" alt="※(「糸＋介」、第4水準2-84-12)" class="gaiji" />、作衣如單被、穿其中央、貫頭衣之。種禾稻紵麻、蠶桑緝績、出細紵<img src="../../../gaiji/1-90/1-90-17.png" alt="※(「糸＋賺のつくり」、第3水準1-90-17)" class="gaiji" />緜、其地無牛馬虎豹羊鵲、兵用矛楯木弓、木弓短下長上、竹箭或鐵鏃、或骨鏃、所有無與<img src="../../../gaiji/1-14/1-14-44.png" alt="※(「にんべん＋擔のつくり」、第3水準1-14-44)" class="gaiji" />耳・朱崖同。倭地温暖、冬夏食生菜、皆徒跣、有屋室、父母兄弟臥息異處、以朱丹塗其身體、如中國用粉也、食飮用<img src="../../../gaiji/2-83/2-83-79.png" alt="※(「竹かんむり／邊」、第4水準2-83-79)" class="gaiji" />豆手食。其死有棺無槨、封土作冢、始死停喪十餘日、當時不食肉、喪主哭泣、他人就歌舞飮酒、已葬、擧家詣水中澡浴、以如練沐。其行來渡海詣中國、恆使一人不梳頭、不去<img src="../../../gaiji/2-87/2-87-84.png" alt="※(「虫＋饑のつくり」、第4水準2-87-84)" class="gaiji" />蝨、衣服垢汚、不食肉、不近婦人、如喪人、名之爲持衰、若行者吉善、共顧其生口財物、若有疾病、遭暴害、便欲殺之、謂其持衰不謹。出眞珠・青玉、其山有丹、其木有※<span class="notes">［＃「木＋（冂＜はみ出た横棒二本）」、81-4］</span>・杼・豫樟・<img src="../../../gaiji/2-15/2-15-17.png" alt="※(「木＋柔」、第4水準2-15-17)" class="gaiji" />・櫪・投・橿・烏號・楓香、其竹篠・<img src="../../../gaiji/1-89/1-89-75.png" alt="※(「竹かんむり／幹」、第3水準1-89-75)" class="gaiji" />・桃支、有薑・橘・椒・<img src="../../../gaiji/1-91/1-91-42.png" alt="※(「くさかんむり／襄」、第3水準1-91-42)" class="gaiji" />荷、不知以爲滋味、有<img src="../../../gaiji/2-80/2-80-52.png" alt="※(「けものへん＋爾」、第4水準2-80-52)" class="gaiji" />猿・黒雉。其俗擧事行來、有所云爲、輒灼骨而卜、以占吉凶、先告所卜、其辭如令龜法、視火<img src="../../../gaiji/1-15/1-15-41.png" alt="※(「土へん＋斥」、第3水準1-15-41)" class="gaiji" />占兆。其會同坐起、父子男女無別、人性嗜酒、見大人所敬、但搏手以當跪拜、其人壽考、或百年、或八九十年。其俗國大人皆四五婦、下戸或二三婦、婦人不淫、不<img src="../../../gaiji/1-15/1-15-76.png" alt="※(「女＋戸の旧字」、第3水準1-15-76)" class="gaiji" />忌、不盜竊、少諍訟、其犯法、輕者沒其妻子、重者滅其門戸及宗族、尊卑各有差序、足相臣服、收租賦、有邸閣、國國有市、交易有無、使大倭監之。自女王國以北、特置一大率、檢察諸國、諸國畏憚之、常治伊都國、於國中有如刺史、王遣使詣京都・帶方郡・諸韓國、及郡使倭國、皆臨津搜露、傳送文書・賜遺之物詣女王、不得差錯。下戸與大人相逢道路、逡巡入草、傳辭説事、或蹲或跪、兩手據地、爲之恭敬、對應聲曰噫、比如然諾。其國本亦以男子爲王、住七八十年、倭國亂、相攻伐歴年、乃共立一女子爲王、名曰卑彌呼、事鬼道、能惑衆、年已長大、無夫壻、有男弟、佐治國、自爲王以來、少有見者、以婢千人自侍、唯有男子一人、給飮食、傳辭出入居處。宮室・樓觀・城柵嚴設、常有人持兵守衞。女王國東渡海千餘里、復有國、皆倭種。又有侏儒國、在其南、人長三四尺、去女王四千餘里。又有裸國・黒齒國、復在其東南、船行一年可至。參問倭地、絶在海中洲島之上、或絶或連、周旋可五千餘里。景初二年六月、倭女王遣大夫難升米等詣郡、求詣天子朝獻、太守劉夏遣吏、將送詣京都。其年十二月、詔書報倭女王曰、制詔親魏倭王卑彌呼、帶方太守劉夏、遣使送汝大夫難升米・次使都市牛利、奉汝所獻男生口四人・女生口六人・斑布二匹二丈以到、汝所在踰遠、乃遣使貢獻、是汝之忠孝、我甚哀汝、今以汝爲親魏倭王、假金印紫綬、裝封付帶方太守假授、汝其綏撫種人、勉爲孝順。汝來使難升米・牛利渉遠、道路勤勞、今以難升米爲率善中郎將、牛利爲率善校尉、假銀印青綬、引見勞賜遣還。今以絳地交龍錦五匹・絳地<img src="../../../gaiji/2-84/2-84-49.png" alt="※(「糸＋芻」、第4水準2-84-49)" class="gaiji" />粟<img src="../../../gaiji/2-84/2-84-80.png" alt="※(「罘」の「不」に代えて「厂＋（炎＋りっとう）」、第4水準2-84-80)" class="gaiji" />十張・※<span class="notes">［＃「くさかんむり／倩」、82-10］</span>絳五十匹・紺青五十匹、答汝所獻貢直。又特賜汝紺地句文錦三匹・細班華<img src="../../../gaiji/2-84/2-84-80.png" alt="※(「罘」の「不」に代えて「厂＋（炎＋りっとう）」、第4水準2-84-80)" class="gaiji" />五張・白絹五十匹・金八兩・五尺刀二口・銅鏡百枚・眞珠・鉛丹各五十斤、皆裝封付難升米・牛利、還到録受、悉可以示汝國中人、使知國家哀汝、故鄭重賜汝好物也。正始元年、太守弓遵遣建中校尉梯儁等、奉詔書印綬、詣倭國、拜假倭王、并齎詔、賜金帛・錦<img src="../../../gaiji/2-84/2-84-80.png" alt="※(「罘」の「不」に代えて「厂＋（炎＋りっとう）」、第4水準2-84-80)" class="gaiji" />・刀・鏡・采物。倭王因使上表、答謝詔恩。其四年、倭王復遣使大夫伊聲耆・掖邪狗等八人、上獻生口・倭錦・絳青<img src="../../../gaiji/1-90/1-90-17.png" alt="※(「糸＋賺のつくり」、第3水準1-90-17)" class="gaiji" />・緜衣・帛布・丹・木※<span class="notes">［＃「けものへん＋付」、83-1］</span>・短弓矢。掖邪狗等壹拜率善中郎將印綬。其六年、詔賜倭難升米黄幢、付郡假授。其八年、太守王<img src="../../../gaiji/2-92/2-92-20.png" alt="※(「斤＋頁」、第4水準2-92-20)" class="gaiji" />到官。倭女王卑彌呼與狗奴國男王卑彌弓呼素不和、遣倭載斯烏越等詣郡、説相攻撃状。遣塞曹掾史張政等、因齎詔書・黄幢、拜假難升米、爲檄告喩之。卑彌呼以死、大作冢、徑百餘歩、徇葬者奴婢百餘人。更立男王、國中不服、更相誅殺、當時殺千餘人。復立卑彌呼宗女壹與年十三爲王、國中遂定。政等以檄告喩壹與、壹與遣倭大夫率善中郎將掖邪狗等二十人、送政等還、因詣臺、獻上男女生口三十人、貢白珠五千孔・青大勾珠二枚・異文雜錦二十匹。<br />
<br />
<br />
<br />
</div>
<div class="bibliographical_information">
<hr />
<br />
底本：「魏志倭人伝」岩波文庫、岩波書店<br />
　　　1951（昭和26）年11月5日第1刷発行<br />
　　　1983（昭和58）年9月10日第42刷発行<br />
底本の親本：「三國志　魏書　卷三〇　東夷傳」武英殿版本<br />
入力：田中哲郎<br />
校正：しだひろし<br />
2010年11月17日作成<br />
青空文庫作成ファイル：<br />
このファイルは、インターネットの図書館、<a href="http://www.aozora.gr.jp/">青空文庫（http://www.aozora.gr.jp/）</a>で作られました。入力、校正、制作にあたったのは、ボランティアの皆さんです。<br />
<br />
<br />
</div>
<div class="notation_notes">
<hr />
<br />
●表記について<br />
<ul>
	<li>このファイルは W3C 勧告 XHTML1.1 にそった形式で作成されています。</li>
	<li>「くの字点」をのぞくJIS X 0213にある文字は、画像化して埋め込みました。</li>
	<li>この作品には、JIS X 0213にない、以下の文字が用いられています。（数字は、底本中の出現「ページ-行」数。）これらの文字は本文内では「※［＃…］」の形で示しました。</li>
</ul>
<br />
		<table class="gaiji_list">
			<tr>
				<td>
				「木＋（冂＜はみ出た横棒二本）」
				</td>
				<td>&nbsp;&nbsp;</td>
				<td>
81-4				</td>
				<!--
				<td>
				　　<img src="../../../gaiji/others/xxxx.png" alt="「木＋（冂＜はみ出た横棒二本）」" width=32 height=32 />
				</td>
				-->
			</tr>
			<tr>
				<td>
				「くさかんむり／倩」
				</td>
				<td>&nbsp;&nbsp;</td>
				<td>
82-10				</td>
				<!--
				<td>
				　　<img src="../../../gaiji/others/xxxx.png" alt="「くさかんむり／倩」" width=32 height=32 />
				</td>
				-->
			</tr>
			<tr>
				<td>
				「けものへん＋付」
				</td>
				<td>&nbsp;&nbsp;</td>
				<td>
83-1				</td>
				<!--
				<td>
				　　<img src="../../../gaiji/others/xxxx.png" alt="「けものへん＋付」" width=32 height=32 />
				</td>
				-->
			</tr>
		</table>
</div>
<div id="card">
<hr />
<br />
<a href="JavaScript:goLibCard();" id="goAZLibCard">●図書カード</a><script type="text/javascript" src="../../contents.js"></script>
<script type="text/javascript" src="../../golibcard.js"></script>
</div></body>
</html>
